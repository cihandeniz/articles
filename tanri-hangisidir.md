# Tanri Hangisidir

1 artı 1 3'tür kabulü üzerine bir matematik kurmanın mümkün olmadığını
ispatlamamız, bunun olamayacağını göstermesi itibariyle değerlidir. Çünkü konu,
tanrının 1+1 2 olmayan herhangi bir evren kurabilmesi değil, öyle olmayan tüm
evrenleri kurabilmesidir, yani 1 artı 1 3 olan bir evreni de kurabilmesidir.

Eğer 1 artı 1 3 kabulü üzerinden bir matematik kurulamıyorsa, ya da sınırlı bir
matematik kurulabiliyorsa, bu durum tanrının kudretini fikren sınırlar. Diyelim
ki kurar gibi olduk. 1 + 1'in 1 milyon olduğu, 1 olduğu, yarım olduğu, eksi 5
olduğu kabuller üzerinden de fikren matematik modeli kurabilmem gerekir.
Bunların olamayacağını, olursa da 1 art 1 2 gibi olamayacağını şu an sezgisel
olarak söylüyorum, ama birine oturup çalışılabilir, bunu savunanlar otursun
çalışsın.

Tanrı öyle bir evren kurar ki, 1 artı 1 3 olur ve o evrende matematik de olmaz
denebilir. Hayır, ben tanrının 1 artı 1 3 olan ve tutarlı da bir matematik olan
evren kurabilmesiyle ilgileniyorum, çünkü onu kuramıyorsa, kudreti bir yerden
eksik demektir. Kurabileceği evrenler sınırsız değil demektir. Bu düşüncelerden
hareketle fikren tanrı mutlak kudretli değil diyorum.

Fiziken de bu böyle değil. Diyelim ki tanrı her anımızı ayrı ayrı tasarlıyor,
yani stop motion bir hayat yaşıyoruz. O zaman tanrı her karede hiçbir
nedensellik olmadan (rüya gibi) atlamalar yapabilir. Yani isterse iki ayrı kişi
bir araya geldiğinde 3. kişiyi ekler, sonra da ayrı yollara götürünce bir
noktada o 3. kişiyi kaldırır (1+1 2 olan bir evrende, bize 1 artı 1 3'tür olan
evreni simüle ediyor yani). Bu durumda sürekli kenarda köşede ek malzeme tutmak,
her kareyi yaptığında 1 artı 1 2'ye göre daha fazla efor harcamak durumunda
kalır. Ekstreme çekersem, 1 artı 1 1milyon olan bir evren yapmanın ona maliyeti
o kadar fazladır ki, 1 artı 1 2'ye yaklaştıkça kurduğu evrenler daha üretken
olduğundan, daha olası olanı var eder, yani 1 artı 1 2 olan evren, kendisini
tanrıya dayatır.

Palomar'da yıldızlara verilen isimlerin rastgele olmamasının bahsi geçiyordu.
Yıldızlar kendi varoluşları ile sonsuz isim kümesinden bazılarını bize
eletirler. Yani herhangi bir isim herhangi bir yıldıza verilemez. Yıldız
kendisine verilecek isimler kümesini, kendi varoluşu ile milyon ışıkyılı öteden
daraltır (1.3.3. Yıldızları Seyretme, s. 43, sayfaya sığan son paragraf).

1 artı 1 2 de kendi kararlılığı, kendi doğallığı ile kendisini varoluşa (ve
tanrıya) dayatır demek istiyorum.

1 artı 1 2, tanrıya içkindir diyebiliriz. O zaman "tanrı dilerse 1 artı 1'i 3
yapar" dedirtmemiş oluruz, çünkü bu ("haşa") tanrının kendisiyle çelişmesi demek
olur

Bu da tanrı olmak zorunda olanı kapsar, yani bir zorunluluklar toplamıdır
demektir. Bir yaradan olan tanrıda bulunmasını beklediğimiz irade, bu
zorunlulukların arkasından gelen bir sonuç olabilir, ancak bu tür öncül bir
zorunluluk olamaz.

Bu durumda tanrı;

1. ya iradesiz bir zorunluluklar toplamı, yani bir bazdır
2. ya zorunlulukların arkasından gelen o ilk iradedir
3. ya da ilk iradeyi de kapsayan zorunluluklar + ilk iradedir

Yalnız, kapsamasıyla ayrılması aynı şeye tekabül eder. Çünkü tanrı (3.) zorunl.
ve ilk irade ise, tanrıyı tanrı yapan bu bütünün ilk irade kısmı olur, tıpkı
insanı insan yapanın bilinç olması gibi.

Biz de memeliyiz ama bu insanlığımızı açıklamaz, insanlığımız (yani ayıran
özelliğimiz) memeli olmamızdan değil, düşünmemizden vs'dendir. İnsan hem memeli
hem düşünendir denebilir, ama insan türünün çıkması için önce memeli başka
türlerin çıkması gerekmiştir. Hadi evrime inanmayın, önce dünyanın, taşın
toprağın, olması gerekir, sonra insan olacak.

Zorunlulukların arkasından gelen ilk irade olana kadar tanrı olamayacağından
3. ve 2. aynı manaya gelir. Yani aslında seçenekler 2 dir.

Tanrı;

1. ya iradesiz bir zorunluluklar bütünüdür (a ≠ !a, 1+1=2 vb)
2. ya da onların arkasından gelen ilk iradedir

Tanrı eğer yaradansa, yani iradesi varsa, o zaman zorunlulukları sonralaması
icabeder ve her şeye kadir değildir. Tanrı zorunluluklarsa, tüm evren bu
zorunluluklardan oluştuysa (yani emerge ettiyse) o zaman da iradesi olan bir
yaradan değildir, yani yargılayamaz, sınayamaz.

Bir olasılık da, tanrının bütünün kendisi olmasıdır, sürekli genişleyen dev bir
organizma. O zaman biz de tanrının parçası oluruz. O da incelenebilir.

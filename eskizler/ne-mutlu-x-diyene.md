# Ne Mutlu X Diyene

"Ne mutlu Türk'üm diyene" sözünden çoğulcu demokrasi fikri çıkabiliyor. Türk
olana demiyor, Türk'üm diyene diyor. Türkiye'nin temelinde olan bu fikrin
yansımasına değil, kendisine sarılsak, yani söylemi değiştirsek, günümüze
uyarlasak bir faydası olur mu?

[Biçim Üzerine](bicim-uzerine.md)'de aynı fikrin farklı biçimlerde söylenmesinin
ne demek olduğu üzerine bir düşünce ifade etmiştim. Oradaki tanım üzerinden
hareket ederek;

- "Ne mutlu Türk'üm diyene"'nin arkasında çoğulculuk fikri vardır
- Bu fikir tüm vatandaşları Türk olmak üzerinden ifade ederek
  biçimlendirilmiştir
- Vatandaşlık tanımını "Türk olmak" ile değil de -mesela- "vergi vermek" ile
  yapalım
- "Vergi kutsaldır" diyelim, konuyu kapatalım

Tabi ki burada muhteşem bir çözüm sunmaya çalışmayacağım. Ancak bunu ararsak
bulabileceğimizi düşünüyorum.

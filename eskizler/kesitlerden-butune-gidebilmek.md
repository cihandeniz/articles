---
title: Kesitlerden Bütüne Gidebilmek
---

Evreni 3 boyutlu olarak algılıyoruz. Zamanı ise bütün olarak değil kesitler
halinda algılayıp sonrada geçmişimizi zihnimizde, anılarımızda
irdeleyebiliyoruz. Buradan hareketle anlıyorum ki zihnimiz, doğrudan
anlayamadığı ek bir boyutu kesitler halinde gözlemleyip, kendi içinde bütünü
inşa edebiliyor. Yani algımızın 3 boyutlu kapasitesini n boyutlu olacak şekilde
açmamız mümkün.

Yeni bir şey öğrenirken de onu zihnimizde kesitler halinde biriktiriyor, bir
süre sonra bütünü algılamaya başladığımızda, bir sonraki kesiti tahmin
edebilmeye başlıyor, bütüne daha hızlı ekliyoruz. Bir noktadan sonra ise artık
o şeyi idrak ettiğimize kanaat getiriyoruz. Bu şey, soyut bir kavram da
olabilir, somut bir nesne de olabilir. Elmayı anlamak için onu görmemiz
yalnızca bir başlangıç oluyor. Onu farklı açılardan görmek, dokunmak tatmak
gerekiyor. Hatta farklı elmaları görmek, tatmak gerekiyor. Hatta elmanın nasıl
oluştuğunu görmek gerekiyor ve nasıl çürüdüğünü. Ne kadar kesit elde edersek o
şey hakkındaki bilgimizden o kadar emin oluyoruz.

...

Bu bağlamda zihin fiziki duyumların sınırını aşan bir anlayışa sahiptir
diyebiliriz. 8 boyutlu bir evreni imgeleyemiyoruz ama 8 değişkenli bir denklemi
kavrayabiliyoruz. Bu da bizi kendini fiziki varlığını aşan bir varlığı ya da
kavramı anlayabilir, hatta onunla iletişim kurabilir bir varlık yapıyor.

[Öğrenmek Üzerine](ogrenmek-uzerine.md) ile aklın bu yapısının doğrudan
ilişkisi var gibi görünüyor.

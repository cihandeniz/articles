---
title: İnsan Zorunlu Olarak Eksik Bilgi İle Yetinebilirdir
---

Bir nesneyi duyumsadığımızda (temelde görerek ama aynı zamanda dokunarak ve
işiterek de) onu bütün olarak duyumsayamayız. Hep eksik bilgi ile idare etmek
zorundayız. Eğer imgelem bütünü görmeden çalışmasaydı, o zaman bütünü
duyumsayana kadar hayal edemez olurduk. Bütünü duyumsamak mümkün olmadığına
göre asla hayal edememiş (imgeleyememiş) olurduk, imgelem işlevsizleşirdi,
imgelem olmayınca biz de olamazdık.

Bu nedenle imgelem birbiriyle tam örtüşmeyen duyumları bir araya getirme
yeteneğine zorunlu olarak sahiptir. Bu durum beraberinde bir handikapı da
getirir; insan eksik imgelerle yetinmeyi tercih edebilmiş olur. Yani cahil
kalabilen bir varlık olmuş olur. Mitler nesiller boyu hayatta kalabilmiş olur.
Gerçeği anlamak hep ek efor gerektirir ve zor olarak kalır.

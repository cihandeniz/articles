# Pozitif Bilim Veya Türevi Bir Meslek İle Uğraşmanın Kişiyi Terbiye Etmesi Üzerine

Geometri ve matematik dallarında ispatlar karşı çıkılamayacak kadar nettir.

Fizikte ve doğa bilimlerinde de benzer ispatlar kuramlar ortaya atılır, karşı
çıkılamayacak kadar net olmasa da yargıcı doğadır, o da tanım gereği
objektiftir.

Yazılımcı da bir meslek sahibidir. Bu meslek de matematiğin bir alt dalıdır
diyelim. Teoride ispatları matematikteki kadar nettir, pratikte de cpu, network
hızı, io kapasitesi vb yine doğa gibi objektif yargıçlara tabidir.

Dolayısıyla yazılımcının yaptığı işin çalışmaması, her an bu doğal yapılar
tarafından onanmakta ya da red almaktadır. Bu durum bu meslek sahibini her gün,
her dakika terbiye etmektedir, ve bu meslek erbabları bir süre sonra yaptıkları
diğer işlerde de temkinli, objektif bir bakış açısı kazanma eğilimine giderler.
Yazılımın subjektif yönleri de hiç az değildir tabi ama o başka bir yazının
konusu olsun.

Burada demek istediğim böyle tutarlı bir yargıç tarafından sürekli, an be an
yargılanmak insanın zihnini berraklaştırır ve sağlıklı düşünen bireyler
oluşturur.

Bu gerçek ile ne yapabiliriz, belki doğası gereği subjektif meslekler icra
eden/işler yapan kişilerin eğitimlerinde böyle bir törpü süreci ekleyebiliriz.
Ya da bu tip objektif yargılama mekanizmalarını günlük meslek/iş hayatlarının
bir parçası haline getirebiliriz. Örnekler çoğaltılabilir.

Referans ilham: ibn haldun - ahmet arslan - s.334

---
title: Aklın Yolu Bir
---

Aklın yolu bir derken bir olan şey yolun sonu değil yolun kendisi. O yol da
(yani metot, yordam da) mantık. Yani akıl yalnızca bir şekilde çalışır ve bu
herkes için ortaktır, o da mantığın yoludur. Akıl yürütmek derken kastettiğimiz
de aklı mantığın yolunda yürümek olsa gerek.

Bu durumda varılan sonuçların çeşitli olması pekala mümkün ve yalnızca
koşulların çeşitliliği ile ilgilidir. Yoksa farklı sonuçlara varabilmek aklın
yolunun bir olduğu gerçeğini bozmuyor. Dolayısıyla kişiler aynı koşullarda
farklı sonuçlara varıyorsa buradan tarafların birbirine akıl dağıtması yerine
örtük koşulları araması ve ortaya çıkarması daha anlamlı. Sonuçta aklın yolu
bir, sonuç farklı ise koşullar farklı olmalı.

Aklın yolu bir derken bunu kastediyor olmalıyız.

---
title: Kıymetin Bilinememesi
---

Bir düşünre ancak şartlar doğru olduğunda sahiplenilir. (Öyle bir düşünce
olacak ki toplum aydınlanacak) bir mantık hatasıdır, tersten okumadır. Toplum
karanlığa gömüldüğünde, çıkmaza girdiğinde çıkış arar, o sırada da düşünce
üretemez, ancak geçici çözüm üretebilir, günü kurtarabilir. Dönüp bakacağı
fikirler denizi olacak ki ihtiyaç doğduğunda o an düşünemeyeceği derinlikte
fikirlerden seçip aydınlığa çıksın. Yoksa rahatı yerinde olan daha iyi için
uğraşmaz.

O yüzdendir ki kıymetler hiç bilinememiş olur, örneğin sanatçı geç farkedilir
vb. Aslında geçmişten gelen ve hiç farkedilmeyen yüzlerce eser ve sanatçı da
var ama onlara değeri bilinemedi bile diyemiyoruz.

Bir şey ancak uygun şartlar oluştuğunda hayatımızı değiştirebilir. Dolayısıyla
her gün yeni dünya nasıl olmalı diye düşünüp ortaya derinlikli fikirler,
öneriler koymalıyız ki günü geldiğinde biri kullanılacaktır.

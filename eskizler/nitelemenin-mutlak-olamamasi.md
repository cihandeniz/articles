---
title: Nitelemenin Mutlak Olamaması
---

Hiçbir nitelik yoktur ki koşulsuz geçerli olsun.

Örneğin dogma her zaman kötüdür diyemezsin, kötü olmayan dogma da zorunlu
olarak vardır. Bir şey salt kötü olarak var olamaz, varlığından bahsetmemiz
için bir zamanda bir şeye bir faydası olmak zorunda. Her şeye mutlak zararı
olan bir şey zorunlu olarak yoktur. Bu da onu kötü yapmaz, o şey zaten yoktur.

Bir olgu salt iyidir de denemez. Zamandan, koşuldan bağımsız olarak iyi olan
her zaman her yerde olurdu. Her şeye mutlak faydası olan bir şey zorunlu olarak
varlığını sürdürür. Bu da onu iyi yapmaz, o şey sadece vardır.

Var olmak ve yok olmak ise mutlak olabilir, bunlar nitelik değildir. Nitelik
varlığın barındırdığı olgulardır. Bir şeyin nitelenmesi için önce var olması,
var olabilmesi gerekir.

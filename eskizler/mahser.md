---
title: Mahşer
---

Hakim kültür (iktidar) kalktığında, herkesin günahlarından/hatalarından yalnızca
kendisinin sorumlu olacağı, herkese uydum diyemeyeceği gerçeği.

Mahşer günü bir gün değil bir gün türüdür. Bazı günler mahşer niteliği taşır. O
gün geldiğinde sana imama uydum, cemaate uydum deme şansı verilmez. Ne imam
kalmıştır, ne de cemaat. Önüne "Sen bunu yapmayabilecekken yaptın mı, yapmadın
mı?" diye net bir soru gelir. Savunman beklenir. "Ama herkes yapıyordu, ben ne
yapayım" diye yaslanan bir cevap, cevap olarak kabul görmez. "Evet, yaptım, bu
yüzden yaptım ve bunun yanlış olduğunu düşünmüyorum" diyebiliyorsan bu bir
savunmadır, suçlu suçsuz artık onu yeni kültür/iktidar değerlendirir. Başın dik
midir, eğri midir, önemli olan odur.

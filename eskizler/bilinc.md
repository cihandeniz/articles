# Bilinç

Bilinç bir şeyin kendisini eylemden içsel sebeplerle alıkoyabilmesini sağlayan
farkındalıktır.

- Bir hücre çoğalabilecekken çoğalmıyorsa, bu bilinç göstergesidir
- Bir insan yapabilecekken yapmıyorsa, bu bilinç göstergesidir
- Bir toplum yayılabilecekken yayılmıyorsa bu bilinç göstergesidir

- Kanser hücresi, bakteriler, kediler çoğalabildikleri kadar çoğalırlar,
  bilinçsizlerdir. Ancak fiziksel sınırlarla dururlar, dolayısıyla sürekli dış
  çeperiyle savaş halindelerdir.
- İnsan bilkuvve bilinçlidir, ama her birey zorunlu olarak bilinçli davranmaz.
  Bir hırsız çalabildiği kadar çalar, onu durduran fiziksel sınırıdır. Ama bir
  köylü yettiği kadar eker biçer, fazlasını yapabilecek olsa da yapmaz, çünkü
  daha bilinçlidir. "Sonradan görme" tabiri de bize sınır bilmeden kazanmak
  isteyen birini hatırlatır, bu kişi ancak bilinçlendiğinde maddi kazanımlarını
  kendiliğinden sınırlayacaktır.
- Yağmacı işgalci bir toplum bunu yapabildiği sürece yapacaktır, barışçıl bir
  toplum ise yapıp yapamayacağını dahi sınamaz ve kendi bölgesinde yaşar.
  Bilinçli toplum kendi sınırına duvar örer, bilinçsiz bir toplum komşusuna
  duvar ördürür. İki bilinçsiz bir toplum sürekli çatışır, iki bilinçi toplum
  sınırlarını birbirine açar.

Özetle bilinç durmaktır.

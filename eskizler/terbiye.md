---
title: Terbiye
---

İnsan yetişkin olana kadar ebeveynleri veya hocaları, öğretmenleri veya kendisi
tarafından yetiştirilir. Yetişmemiz beklenen bu şey tam olarak nedir? Temelde
topluma uyumlu bir birey olmaya yetişmeye çalışıyoruz. Topluma uyumlu olmanın
gerekliliği ise belki de insanı bugünkü insan yapan en yaygın hayatta kalma
biçimi olan toplu yaşamdan doğan zorunlu bir gerekliliktir.

Öyle ya da böyle, o kültürde ya da bu kültürde, her insan bir topluma doğar.
Yeni doğan bu insan, bir potansiyel ile dünyaya gelmiştir. Bu potansiyel büyük
de olsa küçük de olsa, nihayetinde bir potansiyeldir ve harekete geçmedikçe
potansiyel olarak kalacaktır. Dolayısıyla yeni doğmuş bir kişi doğduğu ilk andan
itibaren öğrenmeye, yetiştirilmeye, yetişmeye başlar, içine doğduğu toplumla
entegre bir insan olmaya yetişmeye. Yetiştiğinde ise ona artık yetişkin
diyeceğiz.

{ Eğitimin, yetiştirilmenin temel taşlarından biri olarak terbiye }

Aklın sezgisel ve düşünsel halleri vardır. Sezgisel halinde akıl, hızlı ama
muhakeme yapmadan çalışır. Düşünsel halinde ise yavaş ve muhakeme ile çalışır.
Sezgisel akıl o ya da bu sebeple öğrenilmiş davranışları, anlayışları barındırır
ve pratik hayatta çoğunlukla aktiftir. Düşünsel akıl anlık bir olayda yanlış ya
da eksik çalışacağından aktif değildir, ancak sular durulduğunda geriye dönüp
bakarken, "ben ne yaşadım" derken aktif hale gelir, ya da gelebilir, ya da
gelmelidir.

{ terbiye sezgisel aklın topluma uygun hale getirilmesidir }

{ terbiye yapısı gereği hiyerarşiye ve otoriteye ihtiyaç duyar. Bunun sebebi
bilinçle varılamayan duygusal hafızanın ancak yaşanarak oluşabilmesidir. Bu
hafızanın yaşanmadan oluşabilmesi ancak bir simülasyon ile olur. Bu simülasyon
ise gerçek olmayan kuralların varmış gibi ortaya konmasını gerektirir. Bu da
fiziksel engellerin suni olarak konması demektir. Bu fiziksel engellerin,
duvarların koruyucusu da bir otorite sahibi olmuş olur. Bu da ancak bir
hiyerarşi ile mümkün olur. Geçici bir hiyerarşi. Usta/çırak, hoca/talebe,
öğretmen/öğrenci ebeveyn/çocuk vb. }

{ terbiye almış biri topluma uyumlu davranırken düşünmek zorunda değildir. }

{ farklı terbiye almış biri yeni bir topluma uyum sağlamakta zorlanır, kendisini
yeni bir terbiye almaya açık tutmalıdır. yetişkin konumdan çocuk konumuna düşüş
yetişkinliğe bir kere ermiş biri için zor olsa da kontrollü ve geçici bir
hiyerarşi bunu kolaylaştırabilir. }

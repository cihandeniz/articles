# Gestalt Psikolojisi ve Aklın Eksik Bilgiyle Çalışabilmesi

Bütünün parçaların toplamının dışında ayrı bir şey olmasını inceler. Fazlası
DEĞİL, ayrı olması. Bu da ölçek ve boyut atlama fikri ile örtüşüyor. Bir bütün
parçaları ve hizalanmaları ile yeni başka bir şey oluyor. Burada başka bir şey
bir nevi Platon'un idealarına tekabül ediyor. Yani yeni bir tür, bir şey ortaya
çıkınca yeni bir idea ortaya çıkmış oluyor.

Görünen o ki düşünsel evren de sürekli / sonsuz / continuous değil, nicel /
qantatif / sıçramalı, aksi takdirde bu tip yeni boyutların "spawn" olması mümkün
değil.

İnsan zihninin bütün kurma çabası, aklın bilinçli olmak için zorunlu bir
özelliği. Bütün kurma arzusu/yetisi olmazsa kendinin diğerinden ayrı olduğunu
algılayamaz ve ölür, ya da var olamaz. Ya da en azından salt maddi bir varlık
olur, taş/kaya gibi.

Mutlak bütünü asla kuramayacağından, her zaman eksik olarak kurar ve buunla
yetinebilir olmak zorundadır. Aklın düşünürken hataya düşmesi, safsataların işe
yaraması da bununla açıklanabilir. Yanılabilen bir varlık olmadan bütün kurma
eylemi son bulamaz, bütün kurmak istemeyen de bunu hiç yapmaz. Dolayısıyla bu
çelişki insanı hep kurduğu anlam dünyasını revize etmek zorunda bırakır, yani bu
dünyayı tekrar tekrar (geriye dönük) tasarlamak zorundadır. Yoksa düşünceler
dogmalaşır, bağlamını yitirir, ezbere döner ve içinde olduğu bilinci yok eder.

---
title: Tasarımın Yönü
---

- Yaşanacakları tasarlayamayız, yaşananları yaşandıktan sonra ele alıp
  tasarlayabiliriz
- Dünden mülhem tasarımlarla yarını daha iyi karşılamayı umarız, yarın dün
  olduğunda tasarımlarımızı revize eder, bilinmez ile bu şekilde baş ederiz
- Tasarlama eyleminin malzemesi ve konusu her zaman geçmiştir, gelecek
  değil. Tasarlama eylemi sonucu ortaya çıkan tasarım ise geleceği
  etkiler, hatta etkilemesi beklenir, ama geleceği kesin olarak belirlemez,
  yalnızca etkiler.
- Tasarlama eylemi sanıldığının aksine ileriye değil, geriye dönük bir
  eylemdir.

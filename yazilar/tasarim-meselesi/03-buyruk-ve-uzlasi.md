---
title: Buyruk ve Uzlaşı
---

Kaldırım ile araç yolunu ayıran taşlara bordür taşı deniyormuş. Bu ismin iki
şeyi ayıran sınıra yerleştirilmesinden dolayı verildiğini anlamak zor değil. Bu
sıralar şantiye bölgesinde yaşıyor gibi hissettiğimden olsa gerek, kaldırımların
ve yolların yapımı ile ilgili gözlemler yapıyorum. Bordür taşları da bu sırada
dikkatimi çekti. Bu taşları yerleştirmenin, kaldırım ve araç yolunu yapmaya
kıyasla ayrı bir zorluğu var gibi geliyor. İki ayrı sorumluluk arasındaki sınıra
yerleştirilen ve aynı zamanda o sınırı da belirleyen bu taşları döşerken çıkacak
olası bir sorunu çözmek için kaldırımcılar ile asfaltçılar arasında izlenen yolu
merak ediyorum. Kendi aralarında anlaşıp bir çözüm üretebilirler, o zaman zaten
sorun ortadan kalkıyor ama bir gün bir yerde mutlaka anlaşmazlık çıkacağını
deneyimden hareketle söyleyebilirim. Asfaltçılar kendi planlarına göre çok
gerideyse ve kaldırımcılar hep asfaltçıların açığını kapatmaktan artık
yorulmuşlarsa, ya da her neyse, bir sebepten anlaşamayacakları bir an mutlaka
gelecek. İki taraftan birinde olduğunu düşün, bu durumda bu sorunu çözmek için
"hiç olmadı X ile çözülecek" demiş olsaydın, X ne olurdu?

(? bu paragraf neye hizmet ediyor netleşsin ve ona göre sadeleşsin, bu haliyle
devam eden paragraflarla kesişme kavramı bağlamında çelişiyor) Ortada iki ayrı
görev tanımı var diyelim. Eğer bu iki görev tanımı ortak bir varoluşun
içindeyse, bu iki görev tanımının kesiştiği bir sorumluluk alanı mecburen
olacaktır. Örneğin, aynı evde yaşayan insanlardan bahsediyorsak veya aynı
şirketin çalışanlarından bahsediyorsak veya aynı mahallede yaşayan insanlardan
bahsediyorsak, bu böyle olmalı. Ortak bir varoluşun içinde olan insanların bu
varoluşu devam ettirmeleri için görev dağılımı yapmaları durumunda, o varoluşun
birlikte devam etmesi için tüm sorumlulukların kapsanması gerekecektir. Yani iki
ayrı görev tanımı yaptıysak, bu görev tanımları kesişiyor olmalı. Aksi takdirde
ortak bir varoluş sürdürülemezdi ve ayrılık olurdu.

Öyle iki görev tanımı yapalım ki, ne ayrışsınlar ve kapsanmayan bir sorumluluk
kalmasın, ne de sorumluluklar arasında herhangi bir kesişme olmasın. Böyle
mükemmel bir tanımlamanın mümkün olduğunu düşünmüyorum. Tüm olası halleri
öngörmeyi gerektiren bu mükemmel tanımlamayı yapmayı beklemek, hayatı durdurmak
olurdu. Hayat aktığına göre insan olarak bunu yapabileceğimizi pek sanmıyorum, o
nedenle kesişme ya da ayrışma opsiyonlarını değerlendireceğim.

İki görev tanımını ortak sorumluluk alanı olacak şekilde, yani kesişecek şekilde
yapalım. Örnekten gitmek gerekirse, bordür taşını döşeme işini hem asfaltçılara
hem de kaldırımcılara bıraktık ve görevler kısmen örtüştü diyelim. Kesişen
sorumluluk alanında çıkacak olası çatışmaların çözülebilir olması için üçüncü
bir görev tanımı yapmak bir zorunluluk gibi görünüyor. Olur da asfaltçılar ile
kaldırımcılar ortak sorumluluk alanında bir çatışma yaşarlarsa, başka bir
otorite gelecek ve anlaşmayı sağlayacak. İki görev tanımında kalmak bu haliyle
mümkün görünmüyor, üçüncü bir görev tanımı mecburen doğuyor.

İki görev tanımını birbirinden tamamen ayırmayı deneyelim. Yani birbirinin
ayağına basma olasılığını ortadan kaldıracak şekilde hiç kesişmeyen iki görev
tanımı yaptık. Şimdi de o iki görev tanımı dışında kalan sorumluluk boşluğunu
yine bir başka görev ile doldurmak gerekecek. Yani bordür taşı yerleştiricisi
diye ayrı bir görev tanımı gerekecek. Üçüncü görevden yine kaçamadık. Hatta bu
kez durum daha kötü, çünkü bu yeni görevle diğer ikisi arasında da yine ya bir
kesişme ya da bir ayrışma olacak. Kesiştirirsek yine bir otorite, ayrıştırırsak
yine arayı dolduracak yeni görev tanımları gerekecek. Sonsuza kadar daralan
görev tanımı yapamayacağımıza göre, bir noktada bir otorite yine gerekecek.

Şöyle bir alternatif önerilebilir; "Görevlerden birine anlaşmazlık durumunda
diğerine karşı otorite olma sorumluluğu verelim ve böylece iki görev tanımı
yeterli olsun". Bu öneri kısa vadede geçerlidir ve bir süre iki görev tanımı ile
yaşamak mümkün olacaktır. Ancak kesişmenin gerçekleştiği sorumluluk alanının
sınırı zamanla otorite sahibinin lehinde esneyecektir. Örneğin bordür taşı
sorumluluğunu kaldırımcılara verdik diyelim, bu durumda bu taşı döşeme işi
zamanla kaldırımcı lehinde değişim gösterecektir. Çünkü otorite sahibi olan
kaldırımcının, kendi ana sorumluluğu olan kaldırım taşı döşemek ile yan
sorumluluğu olan asfaltçılarla çıkan anlaşmazlığı çözmek arasında bir çelişki
yaşaması durumunda nesnel muhakemeyi bırakıp kendi lehinde kararlar vermeye
başlaması beklenir. Bu çatışma sınırı zamanla asfaltçıların iç işlerine kadar
sızacak ve kaldırımcılar zamanla tüm yol işinde mutlak otorite olmaya
başlayacaktır. Diğer bir deyiş ile otorite hakkı olan görev tanımı zamanla
diğerini yutacaktır. Bu kez de bir görev tanımına geri döndük ve yine iki görev
tanımında kalamadık.

Öyle görünüyor ki; İki stabil değil. Ya Bir'e dönecek, ya iki tane Bir olacak,
ya da üçüncüsü otorite olmak kaydıyla Üç olacak. İki ayrı Bir olması demek ortak
alanı paylaşmayı bırakmaları demektir. Bu da her ne kadar iki tane olsalar da
sonraki karşılaşmalarına kadar Bir halinde kalmak demektir. İki tane Bir
opsiyonunu eledim. Gelelim Bir'in Bir olarak kalmasının mümkün olup olmamasına.
Bir'in Bir olarak kalması aslında kendi içinde çelişkili değil, ama kısıtlı.
Bir, kendi etki alanı içinde mutlak olduğundan, balıklara su neyse, bize hava
neyse Bir halinde de buna benzer bir durum oluşuyor. Kendisi var ama hakkında
konuşmak zorlaşıyor, hatta anlamsızlaşıyor. Görev tanımı örneğine dönersem Bir
hali, herkesin her işe vakıf olması, her bireyin her görevi yerine getirebilmesi
ve hatta getirmesi gibi bir durum yaratıyor ve bu tip bireylerden oluşacak bir
topluluğun imkanları kısıtlı hale geliyor. Görev paylaşımı yapan topluluk daha
verimli olduğundan bu paylaşımı yapmayana göre büyümeyi ve güçlenmeyi çok daha
kolay yapıyor. Diğer bir deyiş ile bir gün "Herkes her işi yapmasın, bir grup
asfaltı halletsin, diğerleri de kaldırımı" deniyor ve bu ayrımdan fayda
sağlanıyor. Dolayısıyla bölünmek Bir için zaman meselesi. Bir o halde kalamıyor
ve bölünüyor ve tekrar İki oluyor.

Bir'den İki'ye, İki'den Üç'e zorunlu olarak geçiyorum. Üç'te beni durduran
nedir? Dört, Beş diye neden gitmiyorum? Burada bahsettiğim ayrımların, kategorik
olduğunu kendime hatırlatıyorum. Bir ve İki derken Bir ve Çok'u kastediyorum.
Yani İki, burada Çok anlamında. O zaman Üç nedir? İki, Çok'u temsil ediyorsa Üç
neyi temsil ediyor? Burada Üç dediğim de aslında Bir'den İki'ye geçilirken
mecburen ortaya çıkan bağlam ya da düzlemin kendisi. Tek bir nokta var iken
başka hiçbir kavrama ihtiyaç duymuyorum. Ama iki ayrı nokta dediğim an, bir de
aralarında çekilebilecek bir çizgi imkanı doğuyor. İki ayrı nokta diyorsam çizgi
bir zorunluluk. Dolayısıyla İki'yi Üç yapan bu yeni unsur, diğer ikisi ile aynı
türden değil. Üç'teki üçüncü, diğer ikisinin sürekliliğini ve beraber var
olmalarını mümkün kılan farklı bir türe ait. Varoluşuyla ikiliyi birbirine
bağlayan ve bir arada tutan bir yapıda. Üçüncü, ikilinin öyle kalabilmek için
ihtiyaç duyduğu, ortada ikili yoksa tek başına var olamayan bir varoluş ortaya
koyuyor. İkiliden biri ortadan kalkarsa, üçüncü de mecburen ortadan kalkacak.

Bir'den İki'ye, İki'den Üç'e...

Güzel ama fazlasıyla soyut. Biraz ayaklarım yere bassın. Konu neydi... Heh,
bordür taşı.

Evimin etrafındaki şantiyeler beni yordu. Gürültülüler ve bir türlü bitmiyorlar.
Yolda yürürken kafamı dağıtmaya ihtiyaç duyuyorum. Düzenli makine sesi belli bir
ritm yaratıyor ve hipnotize oluyorum. Düşünceler arka arkaya saldırmaya
başlıyor. Sesleri gittikçe yükseliyor, muhtemelen inşaat gürültüsünü bastırmaya
çalışıyorlar. Biraz uzaklaşınca, sesler azalıyor ve düşüncelerim bağırmaktan
vazgeçiyor.

Bu sınır konusu ilgimi fazlasıyla çekiyor. Bunun günlük hayatın çatışmalarını
anlamak ve çözmek istememle yakın bir ilişkisi var. Bordür taşının beni sınır
üzerine düşündürmesini ve içinde bulunduğum çatışmalarda bana rehberlik etmesini
en kolay böyle açıklayabilirim.

Ailemle, arkadaşlarımla, komşularla, yöneticilerle, müşterilerle,
meslektaşlarla, çalışanlarla, ortaklarla; ilişki türü ne olursa olsun çatışma
kaçınılmaz. Bir'de kalamıyoruz, İki oluyoruz. Kesişen hayatlar kesiştikleri
yerde çatışma doğuruyor. Her çatışma da çözümünü çağırıyor. İki varsa Üç de
olacak. Öyle ya da böyle bir çözüm mutlaka bulunuyor, şüphe yok. Zamana bırakmak
bir yöntem olabilir, taraflardan birinin inisiyatifine bırakılabilir veya ortada
buluşma yoluna gidilebilir. Üç'ün üçüncüsünün nasıl bir şey olacağını kesin
olarak söylemek zor. Birçok yol mümkün ve bu yollardan hangisinin uygulanacağını
taraflar belirliyor. Kavga edebiliriz, ayrılığı tercih edebiliriz ya da bir
otoriteye başvurabiliriz. Taraflar bunu belirliyor evet, ama bir yandan da
tarafların içinde bulunduğu kültür belli çözüm yöntemlerini ucuzlaştırırken,
belli çözüm yöntemlerine ek maliyetler yüklüyor. Diğer yandan bir yöntemin ucuz
olması doğru olduğunu göstermiyor ya da zorlu olması onu değerli kılmıyor.
Çatışmalar hayatımın kaçınılmaz bir parçası ve bununla ilgili duruşumu sağlam
bir temele bağlamak istiyorum.

Üçüncüye baktığımda onun bir otorite niteliği taşıdığını görüyorum. Aksi
takdirde iki tarafı çatışmadan çıkaracak bir üçüncüden söz etmek çok zor. Şöyle
ki, eğer üçüncüde bir otorite niteliği yoksa bu durumda çatışan iki taraf
birbiriyle ölümüne bir çatışma haline girebilir. Girmek zorunda değildir, ama
girebilir ve otorite yoksa çatışma hali sonsuza kadar devam edemez. Biri
diğerine üstün gelecektir ve diğeri ya gidecektir ya da çatışmaktan
vazgeçecektir. Burada bile bir üçüncü var: orman kanunu. Otorite bir kişi olmak
zorunda değil. Üçüncünün ayrı bir tür olduğunu, bağlam ve düzlem benzeri bir
nitelikte olduğunu hatırlıyorum. Üçüncü ne kadar gerçek ise İki'nin varoluşu o
kadar dengeli seyrediyor, ne kadar sahte ise İki'den Bir'e dönüş o kadar hızlı
oluyor sanırım.

Otorite, orman kanununa düşmek istemiyorsam, iki temel akıl türünde mümkün;
buyrukçu ve uzlaşmacı. Buyrukçu akıl, çatışma çözümünde çıkışın taraflara
buyrulması gerektiğini savunurken, uzlaşmacı akıl iki tarafın karşılıklı taviz
ile ortada buluşmasını gerektiğini savunuyor. İki aklı da birazdan ayrı ayrı
değerlendireceğim. Öncesinde şunu da eklemek istiyorum ki otorite, temeldeki bu
ayrım sebebiyle iki akıl için farklı biçimleniyor. Yani her iki akıl için de
otorite zorunlu, ama şeklen farklılaşıyorlar.

Buyrukçu için otorite adeta bir Hoca. Taraflar arasında çatışma çıktığında
çözümü söylüyor ve tarafların uymasını bekliyor. İki taraf da Hoca'ya uyup
söyleneni yapmak zorunda. Bir taraf bu durumu kabul etmiyorsa kendisini Hoca'ya
rakip yapıp otoriteyle savaşabilir ancak bu durumda buyrukçu olmaktan çıkmış
oluyor çünkü otoriteye karşı geliyor. Ya kendisi ölüyor ve çatışma kendiliğinden
çözülüyor ya da öldürüyor ve otorite yok oluyor, yeni otorite olana kadar yine
orman kanunu geçerli olacak.

Uzlaşmacı için üçüncü adeta bir Hakem. Çatışmalar uzlaşma ile çözülüyor ancak
uzlaşma sağlanamazsa kendisine başvuruluyor. Hakem, verdiği karara itiraz hakkı
tanımak zorunda olan, taraflar uzlaştığı sürece kendisine ihtiyaç duyulmayan,
aslolanın karşılıklı uzlaşma olduğunu bilen ve müdahale alanı sınırlı bir
üçüncü. Buyrukçu'daki Hoca'nın aksine Hakem bir şey buyurmuyor ve taraflar da
Hakem'e uymak zorunda değil ve itiraz beklenen bir şey. Yalnızca uzlaşmacı
olmaları itibariyle orta yolda buluşmayı en baştan kabul etmiş durumdalar.

Bu iki akıl da bana tanıdık geliyor, herhalde babam buyrukçu annem uzlaşmacı
olduğu için böyle. Bu, annem hiç buyurmadı, babam da hiç uzlaşmadı anlamına
gelmiyor. Yalnızca temelden ayrışan iki farklı düşünce yapılarına sahiplerdi.
Şimdi önümde iki yol var, ben özünde bir buyrukçu mu olacağım, yoksa uzlaşmacı
mı?

## Buyrukçu Akıl

Buyrukçu aklın nasıl çalıştığını anlamamı sağlayan ana kavram: Hiyerarşi. Bu
akılda hayatı yalnızca hiyerarşik yapılar üzerinden okuyan bir temel kavrayış
var. Her yerde, her ilişkide hiyerarşi gören bir akıl. Hiyerarşi olmayan yerde
de hiyerarşi görüyor ve her şeyi üst/alt ilişkisi ile açıklıyor. Bu aklı pek
sevmiyorum, o kadarı belli olmuştur herhalde. Uzlaşmacılığı seçeceğimi en
başından belli ediyorum. Yine de acele etmeden elediğim seçeneği daha iyi
tanımak istiyorum ki farkında olmadan onu seçmeyeyim.

Hiyerarşik yapıların hayatı kolaylaştırmak gibi epey önemli bir özelliği var.
Yaşamak, ya da genel olarak varolmak, zaten yeterince zor bir eylem. Sonuçta ölü
olmak canlı olmaktan daha az enerji istiyor. Taş bile bir yer kaplamak için onca
enerjiyi barındırıyor ve koca uzayzamanı büküyor. Kendinde zor bu varolma
mücadelesi sürerken, insan ister istemez kolaylaştırıcı tüm fırsatları
değerlendiriyor. Benzer durumlarla karşılaşmış atalarımın hazır tasarımlarını
kullanmak varken sıfırdan başlamaya ne gerek var? Hatta bu tasarımları anlamaya
bile ihtiyacım yok. Bunu da hazırda o tasarımları anlamış hocalar ile çözerek
yaşamayı kolaylaştırabilirim. Hocalar buyursun, ben yapayım.

Başkasının çizdiği yoldan gitmeyi benim için tanıdık kılan şeyin, anne-babamın
kurallarına uyarak geçirdiğim çocukluk yıllarım olduğunu düşünüyorum. Karşıma
çıkan belirsizliklere karşın ne yapacağımı devretmişliğim var ve kural
koyuculuğu devretmeye devam etmek kendi kurallarımı koymaya başlamaktan daha
kolay. Hatta bu devir-teslimi kişi ya da kişilere değil, bir kuruma da
yapabilirim. Hastalanınca kendimi modern tıbba emanet ederim, haksızlığa
uğrarsam hukukun üstünlüğüne başvururum. Ne doktorun ne de avukatın nasıl
çalıştığını anlamak zorunda değilim, onlar söylesin ben uyarım. Bir buyrukçu
olarak bu yapıların hepsini hiyerarşi olarak algılamaya devam edebilirim. Ha
hoca üflemiş, ha doktor muayene etmiş. Buyruk var mı ben ona bakarım.

Bu tutumda düşüncelerime açılan yerin dar olması beni rahatsız ediyor. Kas gibi
kullandıkça gelişecek ve zinde kalacak düşünsel becerilerimin gelişmeyeceği
hatta köreleceği bir ortam görüyorum. Düşüncenin sınırlandığı yerde, duyguların
hakim olacağını biliyorum. Bu sebeple, buyrukçu akıl korkuyla güdülmeye çok
müsait görünüyor. Hiyerarşinin neresinde olduğun, bu korkunun varlığını pek
etkilemiyor. Buyrulan, hayatta kalmak için üstüne ihtiyaç duyuyor çünkü tek
başına kalırsa hayat çok daha zor olacak. Bu rahatlığı kaybetmek istemiyor.
Buyuran, altındakilerin verdiği güç ile buyuracak pozisyonda kalabiliyor. Bu
yapı olmazsa emir verecek kimse kalmayacak ve iş başa düşecek. Tek başına
kalırsa hayat buyuran için de oldukça zor. Belki de buyrukçunun kaybetmekten
korktuğu temel şey hiyerarşik yapının kendisidir. Belki de bu nedenle ona göre
her şey hiyerarşiktir.

Baktığı her yerde hiyerarşik bir yapı görmesi gerektiğini düşünen biri, olmayan
yerde de o yapıyı görür. Boşlukları hiyerarşiyle doldurur. Özgüveni yerinde bir
buyrukçu bunun aksini iddia edenleri de "saf" olarak niteleyecek kadar kendinden
emindir. Ona göre her şey güç ilişkisi ile açıklanır, hatta güç her şeydir. Yapı
hiyerarşik olunca, onun zirvesi de varılabilecek son noktadır. Besin zincirinde
bile hiyerarşi görür. Bazı canlılar diğerlerine göre üstündür, güçlüdür. Kimse
bakterilerden ya da ağaçlardan söz etmez, varsa yoksa çita ve ceylan. Ailenin
bir reisi vardır, şirketin ise bir patronu. Bu sebeple bir buyrukçu içten içe
kendi hiyerarşisinin merdivenlerini tırmanmak ister. Bir dengesizlik durumunda
bunu hiyerarşisinin kurallarına göre yapabileceği gibi, gerekirse üst/alt
ilişkisini belirleyen unsurları değiştirerek de yapabilir. Biri "ben yaşça
büyüğüm" derken, diğeri "ben burada daha eskiyim" der. Biri "benim emeğim daha
çok" derken, diğeri "benim param daha çok" der. Herkes kendisinin avantajlı
olduğu ekseni hiyerarşinin belirleyici unsuru olarak birbirine dayatır. Bu durum
denge tekrar kurulana kadar devam eder.

Buyrukçu akıl sanırım düşündüğümden daha yaygın ve kökleri derinlere iniyor.
Kastım tarihsel bir derinlik değil, düşünsel bir derinlik. Buyrukçu aklın
düşünce sisteminde derinlere inince bu aklın hiyerarşik olmayan bir yapıyı hiç
algılayamadığını daha iyi anlıyorum. Öyle ki, karşısına hiyerarşik olmayan bir
yapı çıksa bile onun ardında gizlenmiş bir hiyerarşi arıyor.

Evet, temelde gerçekten de hiyerarşiyi kaybetme ve kendi başına kalma korkusu
yatıyor gibi görünüyor ve bu korku konusu baydı artık. Altında korku yatan her
şeye karşı alerji geliştiriyorum. Buyrukçuluk da bundan nasibini alıyor.
Gündelik olaylarda bile buna tahammül etmek benim için güçleşti. Arkadaşlarımla
yemeğe çıktım diyelim. Grupta bir buyrukçu varsa bu kişi mutlaka hesabı ödemek
gibi bir çıkıntılıkla hiyerarşide yukarıda olduğunu gösterme çabasına girer.
Bazen "Olur mu ya, senin paran burada geçmez!" gibi baskın, bazen de "Ben ödemiş
olayım ne olacak, ha ben, ha sen" gibi sinsi. Oysa aynı masada yemek yendiyse,
yani yemek bir davet değilse, kimse kimseye muhtaç değildir ve herkes kendi
payına düşeni garip kültürel tümseklerden geçmeden ödeyebilmelidir. Bunu zaman
zaman ben de yapıyorum, "Bu kez benden olsun" diyorum. İçimdeki buyrukçuya bile
tahammülüm kalmamış. Bunun sebebi bir kişinin diğerinden mutlak ve kalıcı olarak
üstün olabileceğini reddetmek istemem. Birisi sırf yetenekli olduğu veya
kültürlü bir ortamda büyüdüğü veya varlıklı olduğu için karşısındakiyle bir
üst/alt ilişkisi kurabilir olmamalı. Hiyerarşik yapılar buna müsait bir ortam
oluşturuyor. Nasıl başladıysa öyle giden bir hayata mahkum oluyoruz.

## Uzlaşmacı Akıl

Hiyerarşi, çevremdekilerle ilişki ağımın ortaya koyduğu haritaya bakarken
gördüğüm bir alt kümeden ibaret. Merkezi değiştirdiğimde hiyerarşi bir anda
başka bir hale bürünüyor. Örneğin soy ağacımı gözümün önüne getiriyorum. Dedemin
dedesinin dedesinden diye gelen koca bir ağaç, ben de en sondayım, yanımda
kardeşlerim. Tepesinde 3 kuşak önceden dedem var. Oysa bu büyük büyük dedemin
yanında bir de büyük büyük ninem var. Yukarı giderken yollar yalnızca erkek
tarafından geçmiyor, kadın tarafından da geçiyor. Annemin da babası ve annesi
derken, ağaçı ters çeviriyorum. Tepede ben varım, aşağıda soyum. Çocuğu dahil
edince bu kez eşim resme giriyor, kendi ağacı altında. Kardeşler, teyzeler,
amcalar, kuzenler resme girdiğinde bu bir ağaç olmaktan çıkıyor. Aslında ortada
bir ağaç hiç yoktu, yalnızca koca bir ağ vardı.

Birden fazla varlıktan oluşan bir sistemin tüm ilişkilenmeleri, ortaya noktalar
ve aralarındaki bağlardan oluşan koca bir ağ koyuyor. Bu ağın ne başı ne sonu
var. Uzlaşmacı aklım bu ağı anlamak için merkeze kendini alıyor ve etrafıyla
ilişkilenmesini inceliyor. Bu akla göre bir merkez yok, herkes kendine göre
merkezde duruyor. Bu akıl beni kendisini çevresinden ayrı bir varlık olarak
kabul etmeye davet ediyor. Bu kabul bir yandan beni özgürleştirecekken, bir
yandan büyük bir mücadeleye atacak. Sonuçta her nokta kendi varoluşunu etrafına
dayatır ve var olmak özünde çatışmak demek. Buyruklardan azad oluyorum ama tüm
sorunlarımla da başbaşa kalıyorum. Koca hiyerarşiler kurmuş buyrukçuların
arasında ne kadar hayatta kalabilirim bilmiyorum. Bu varoluş mücadelesiyle baş
etmenin bir yöntemi de uzlaşmak. Kendim gibi olanlarla uzlaşarak koca
hiyerarşilere karşı bir şansım olabilir ama şimdilik bu iki farklı aklın
çatışmasını düşünmek istemiyorum. Önce uzlaşmacı aklın ne olduğunu anlamam
gerekiyor.

Dış dünyayla etkileşimim içten dışa doğru olmaya mecbur görünüyor. Kendimi var
diye kabul ediyorum. Yok isem söylediklerim zaten anlamsız. Var isem, yani
diğerlerinden ayrı bir şey olarak varsam, diğerleriyle etkileşimimi kendimden
dışa doğru yapabilirim. Kendimden olmayan her şeyle çarpıştığımda, kendimi ve
kendim olmayanı biraz daha iyi anlayacağım. Bebek olarak ateşe el uzattığımda
kendimden ayrı bir ateş olduğunu anlıyorum. Bir kaldırım işçisiysem diğer
kaldırım ve asfalt işçileriyle olan uyum ve çatışmalarımdan benim dışımda
birileri daha olduğumu anlıyorum. Bir yandan varoluşumu diğerlerine pek borçlu
değilim, özünde zaten varım. Bir yandan da beni diğerlerinden ayıran sınırımı
çatışmalarım belirliyor. Havayla bile çatışıyorum, kolumdaki tüyler
hareketleniyor. Sonra boş boş koluma bakıyorum diye ustabaşıyla çatışıyorum ve
sorumluluk sınırlarımı keşfediyorum.

Ustabaşını ustabaşı yapan şey benim için bir anlaşmadan ibaret. İstersem ben de
olabilirim. Sonuçta yıllardır kaldırım taşı döşüyorum. İnsan halidir, bazen
dalgınlık yapıyorum, o da gelip beni uyarıyor, iyi de ediyor. Onun
söylediklerine uyma sebebim söylediğinin aramızdaki anlaşma ile uyumlu olması.
Ben zaten onun ustabaşılığını beni daha iyi bir usta yapabilsin diye kabul
ettim. Kendisini iş dışında da bana uyarı çekerken görürsem buna itirazım olur.
"Bu ustabaşının biraz dinlenme vakti geldi" diye düşünürüm.

Ben böyle düşünüyorum ama o nasıl düşünüyor acaba? Anlaşma o kadar uzun zamandır
devam ediyor ki, olur da anlaşmaya uygun hareket edilmezse ne yapacağımı
unuttum. Hatta bunlar ben daha doğmadan yapılmıştı ve ben anlaşmazlık halinde ne
yapacağımı hiçbir zaman öğrenmedim. Gece tek başıma kaldırımda eve dönerken
karşıdan iki kişi yaklaşıyor. Bu kişiler selam verip (ya da vermeden) yanımdan
geçip gitmek yerine üstüme yürürlerse, laf atarlarsa ne yapacağımı hiç
bilmiyorum. Ortada medeni bir anlaşma olduğunu varsayıyorum ama bu sadece benim
kafamda olabilir. Ya da herkesin kafasında bir anlaşma vardır ama bunlar belki
birbirleriyle hiç de uyuşmayan anlaşmalardır. Karşıdan gelen iki kişi yanımdan
geçip gidiyor ve biraz rahatlıyorum. Kafamdaki anlaşmaları tek tek sınamam
gerektiği fikrini de cebime koyuyorum.

... Belki de hiyerarşik yapılar kaçınılmazdır, yalnızca mutlaklığının önüne
geçmek yeterlidir. Bu konular hakkında düşünebiliyor olmak bile özgür
hissettiriyor. Bu bir başlangıç olabilir. Tamamen uzlaşmacılardan oluşan bir
grubun var olabilmesi mümkün mü? ...

... Bunun üzerinden uzlaşmacı aklın niteliklerini tanımlamak gerekiyor.
(Süreççi, deneyci, yıkıcı, mucit, keşifçi, demokratik, uzlaşmacı, çatışmacı,
proaktif, devrimci, betimleyici (sontasarımcı), yaratıcı, yenilikçi, nanikçi)
...

... Uzlaşmacı aklın kültürle ilişkisi zorunlu bir miras veya buyruk niteliğinde
değildir. Diğer yandan da geleneği reddedip her seferinde baştan başlayarak
kendisi keşfetmek zorunda da değildir. Yalnızca anlaması yeterlidir. Mesele
neyin ne olduğuna ilişkin kararı kimin verdiği meselesi. Uzlaşmacı kararı ben
vereyim ister, buyrukçu kararı devretmek ister (hocasına, o da geleneğe). ...

... Tasarımların bir akıldan diğerine olduğu gibi aktarılamayacağı.
Aktarılıyorsa da bunun her zaman hatalı olacağını söylemeliyim. Bir beyinden
diğerine bir bilgiyi kopyalayıp birebir yapıştırabilseydik bile bu o beyine uyar
mıydı, aynı anlama gelir miydi emin değilim. Birey kendi hayatı biricik olsa da
tüm tasarımlarını sıfırdan üretemez. Bir şekilde ortak bir dil kurulduğunda, bu
dil üzerinden aynı değilse de benzer bilgilerin birinden diğerine aktarılması,
tabi bir hata payıyla, mümkün duruyor. En azından aktarıldığını varsaymak bizi
çok fazla yanıltmıyor. Aktarımın mümkün olduğunu düşünmemiz başkasının, yaşamın
zorluklarını atlatabilmiş birilerinin, belki de ataların, yolundan gitmeyi
mümkün kılıyor. ...

... Bu durumda uzlaşmacı akıl birliğini hiyerarşik bir buyruk zincirine değil
oturttuğu kültürel zemine dayandırıyor ve çelişkisinden arınıyor.  ...

... Korkuyla yüzleşip tek başına var olmanın gereklerini yerine getirecek
cesareti ortaya koyuyoruz. Bunu yaparken tek olduğumuz gerçeğini unutup
hiyerarşik yapılara başvurmak yerine, uzlaşıyor ve beraber varolmayı
öğreniyoruz. İçinde bulunduğumuz yapı her sarsıldığında buyrukçu aklın bizi
içinde bıraktığı savaş yerine uzlaşmacı aklın attığı kültürel zemin üzerinde
yapısal değişimleri yönetiyoruz. ...

## Akıl Çatışmaları

... İki aklın çatışması gündelik deneyimlediğimiz bir durum. Bu çatışmaların en
çarpıcısı buyrukçu v uzlaşmacıdır. Göreceğiz ki uzlaşmacı akıl ironik bir
biçimde tek başına daha zayıftır. Buyrukçu birliğe daha az ihtiyaç duyar ama
daha kolay kurarken, uzlaşmacı birliğe daha çok ihtiyaç duyar ama daha zor
kurar. Buna karşın uzlaşmacının birliği uzun ömürlü ve güçlüdür, buyrukçununki
ise kırılgandır. ...

### Buyrukçu v Buyrukçu

...

### Uzlaşmacı v Uzlaşmacı

...

### Buyrukçu v Uzlaşmacı

... Buyrukçu akla göre öyle olmadığını söyleyen uzlaşmacı zihniyet bile aslında
arka planda, satır aralarında kendi hiyerarşisini dayatıyor. Her uzlaşma
çağrısı, otorite için bir tehdit oluyor. Yukarıdan aşağı buyurulan doğruların
tartışmaya açılması bu hiyerarşiyi tanımamak demek. ...

İki pozisyon da kendi çerçevesi dahilinde beklendiği gibi işliyor. Buyrukçular
otorite yokluğunda savaşıyor, biri otoriteyi alınca ortalık sakinleşiyor ve
çatışmalar hızlıca çözülüyor. Uzlaşmacılar çatışmayı doğal karşılıyor ve sürekli
çatışma ve çözülme halinde bir yaşam sürüyor. Asıl sorun bir buyrukçu ile bir
uzlaşmacı karşılaştığında ve çatıştığında doğuyor. Buyrukçu otorite çağırıyor ve
uzlaşmacı onu hakem olarak görüyor ve katılmadığı noktalarda itiraz ediyor.
Otorite itirazları tehdit olarak algılıyor ve belki sertleşiyor. Direnci
kırılırsa buyrukçu karşısındaki uzlaşmacıyı yeni otorite sanıyor, oysa uzlaşmacı
ortada buluşulduğunu ve buyrukçunun rızasını aldığını sanıyor. Tersi de mümkün.
Uzlaşmacı hakem getiriyor, buyrukçu onu otorite sanıyor ve onu alaşağı etmek
için üstüne gidiyor. Hakem siz bilirsiniz diyip gidiyor, buyrukçu kendini
yeni otorite sanıyor, uzlaşmacıya karşı daha yoğun bir baskıya geçiyor.

Bu çatışmayı günlük bir olayla örneklendirmek istiyorum. İki kişi, belki
aileleriyle, dışarıda yemek yediler. Masaya hesap gelecek. Bir taraf buyrukçu
Yüksel olsun, diğer taraf uzlaşmacı Deniz. Yüksel daha masaya oturmadan kendi
ağırlığını hissetirmeyi önemsedi. Siparişler verilirken garson ile masadakiler
arasında kendisini köprü olarak gördü. Deniz ise bu tip durumlarda kendi
istediğini söyler sıradan herkesin kendi siparişini vermesini beklerdi. Yüksel
siparişler verilirken ortaya koyduğu performanstan memnundu. Yavaş yavaş kimin
daha otoriter olduğunu tüm masa da görüyordu ona göre. Sonuçta otoritesiz hayat
devam edemezdi, o da otorite olmaya adaydı. Deniz de herkesin ne istiyorsa onu
sipariş edebildiğini düşünüyordu ve durumdan memnundu, sağolsun Yüksel hiç
zorunda olmamasına rağmen garsonla masanın uzak köşesinde kalanlar arasındaki
muhtemel anlaşmazlıklara imkan tanımamıştı. Nihayet yemekler geldi ve afiyetle
yendi, hesap ödenecek. Deniz, Yüksel'in sipariş verilirken yaptığı jeste karşı
bir jest yapmak istedi ve garsonu uzaktan çağırıp hesabı istedi. Bu jeste
karşılık verdiği için mutluydu. Yüksel ise hesabı istemekte erken davranmadığı
için biraz huzursuz oldu ama ödeme esnasında bu açığı hızlı davranarak
kapatacaktı. Garson hesabı getirirken el kol hareketleri ile garsonun dikkatini
çekti ve hızla çıkarttığı kartını koyup "Tamam, hallettim ben" dedi. Deniz,
"Olur mu canım, hayır herkes ödesin ne yediyse" derken, Yüksel bir eliyle
garsonu yönetmeye çalışıyor, diğer eliyle bu girişiminin arkasında olduğunu
belli eden hareketler yapıyordu. Deniz garsona döndü ve "Hayır, şuradan alın
lütfen" dedi. Garson, Yüksel için bir otorite iken, Deniz için bir hakem.
Garsonun ne söylediği Yüksel için belirleyici ama Deniz için yönlendirici.

Bu sahneyi yüzlerce kez yaşamış olabilirim. Bir tanesinde garson uzlaşmacı çıkar
"Aranızda anlaşın" der gibi ellerini kaldırır. Diğerinde buyrukçu çıkar bir
tarafa meyleder. Yüksel, garsonu zayıf otorite olarak görür üstüne gider. Deniz
bir taraf seçince garsona görevini hatırlatır. Yani bu konuya yazabileceğim
onlarca farklı son var ama önemli olan sonunda ne olduğu değil. Önemli olan
çatışmadaki dinamikleri anlayabilmem.

#### Uzlaşmacının Hocalığı

... Uzlaşmacı buyrukçunun gözünde otorite olduğunda, öneriler buyruk olarak
anlaşılır. Hoca fetişleştirilir, sonra da kaçınılmaz sinisizm gelir ve hoca
yerle bir edilir. ...

#### Buyrukçunun Hakemliği

... Buyrukçu uzlaşmacının gözünde hakem olduğunda, uzlaşmacılar ilk
tutarsızlıkları görmezden gelir, istisna olarak tanımlar. Tutarsızlığın yapısal
bir seviyede olduğu fark edilince itirazlar başlar. Buyrukçu hakem itirazı
tehdit olarak okur, sertleşir, çatışma büyür. Ya uzlaşmacılar buyrukçulaşır ve
gerçekten tehdide başlar, dolayısıyla uzlaşmacılık askıya alınır (ya da
kaybedilir), ya da buyrukçu hakem baskıyı kaldıramaz ve kendisine göre ağır yara
almıştır, belki de ölmüştür, uzlaşmacılara göre hakem uygun bulunmamış ve
değiştirilmiştir.

---

... Her iki akıl da diğerinin özelliklerini barındırır. Ama karşı tarafı
ilineksel olarak, kendi tarafını özsel olarak barındırır. ...

Üçüncü geçici bir üçüncü ise, yani bu varoluşa uygun bir üçüncü değilse,
ikiliden birini yok eder, dolayısıyla kendisini de yok eder ve tekrar Bir'e
dönülür. Kalıcı Üç, yalnızca uygun bir üçüncü ile mümkündür.

... Hiyerarşik yapıların oluşması kolay ancak ömrü kısıtlı oluyor. Hiyerarşik
yapı bir düzenek kursa da var ettiği düzeni devam ettirmesinin tek yolu
hiyerarşide üste çıkmak gibi nicel bir şeye dayandıkça, tüm hiyerarşi yalnızca
hiyerarşide olmakla ilgilenenlerce işgal ediliyor. Ve nihayet yapı kendi içine
çöküyor. Ancak demokratik yapılar bir kültürü gerektirmesi bağlamında erişmesi
daha zor olsalar da, bir kez kurulduğunda uzun ömürlü olma eğilimindeler ve
dolayısıyla daha kalıcılar. ...

... Uzlaşmacı kalmak zor ama kaçınılmaz ve imkanlı. Buyrukçu kalmak kolay ama
geçici ve kısıtlı. Bir'den Üç'e gidip gelen bir döngünün içindeysek bile ben bu
döngünün yarattığı çatışmada yaşamak istemem, dengenin mümkün olduğu yerde
yaşamak isterim. Denge, Üç'te mümkün görünüyor. Buyrukçuluğun bedeli kısa ömürlü
olması, sürekli yıkılıp yeniden yapılmak zorunda olması ve bu tansiyonu içindeki
tüm unsurlara sürekli yaşatmasında. Bu nedenle, uzlaşmacı akıl bana daha kalıcı
ve dolayısıyla daha uygun geliyor. ...

... Geleceğin belirsizliğini yalnız karşılıyoruz. Mahşer günü sırat köprüsünden
bile tek tek geçiyoruz. Tüm kararlarımızdan bizim sorumlu olduğumuzu, ve
yalnızca bizim sorumlu olduğumuzu, düşündüğümde, demokratik aklın çatışma,
tartışma, taviz barındırsa da daha doğru olduğuna kanaat getiriyorum.
Demokratik akıl beni geçmişin doğru olduğuna inanmaktan alıp, geleceğin iyi
olacağına inanmaya getiriyor. Atalarımın, hocalarımın tasarımlarını olduğu gibi
kullanmam için onları önce anlamam, ve zihnimde tekrar inşa etmem gerekiyor.
Bunun için hiyerarşik, kabul ve biat eden değil; demokratik, tartışan ve eleyen
akla ihtiyacım var. ...


{% include tasarim-meselesi/footer.html %}

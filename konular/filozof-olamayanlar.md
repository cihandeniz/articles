# Filozof Olamayanlar

https://corpusdergi.com/2024/turkiyede-filozof-var-mi-bir-camia-elestirisi/

Bu yazıya şöyle bir notum var;

Modern Türkiye'nin bir miti var. Bu mit diyor ki "Türkiye oldu, bitti".
Selçuklu, Osmanlı vs derken Atatürk geldi, modern devleti kurdu, nokta. Sonrası?
Sonrası işte biziz.

Biz kendimizi tarihin bir parçası değil, bitmiş olan tarihin ardından ona bakan
aydınlanmış toplum olarak görüyor gibiyiz. Bunun aksini düşünemiyoruz. Örneğin
yakın tarihe tarih gibi bakamıyoruz. İnönü belki biraz tarihtir, ama Atatürk
kadar değil, 1970'leri gören tarih mi olur... Hele Ecevit, o zaten mümkün değil,
daha dün yaşıyordu, ne tarihi!

Bu kopukluk, tarih (1940-) ile günümüz (1940+) arasında kavram alışverişini de
engelliyor. Tarihe karışmış bir kavramı günümüzde yaşayan biri ya da bir şey
için kullanmak yok, yasak, olmaz, "sen kimsin ya, filozofmuş".

Bize göre birinin filozof olması için ölmesi yetmez, ölümünün üzerinden 1000
sene falan geçmiş olması gerekiyor. Ya da Avrupalı olacak, onlar filozof diyorsa
filozoftur, o ayrı, orası Avrupa.

Türkiye yaşamıyor, zamanı dondurdu, geçmişte yaşananları konuşuyor, yeni bir şey
lazım gelirse de onu yurt dışından ithal ediyor.

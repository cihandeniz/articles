# Öğrenmek Üzerine

İnsan zihni doğrusal çalışmaz, döngüsel çalışır.
Yani tüm öğrenme süreci yapısı gereği tavuk-yumurta olmak zorundadır.
Dolayısıyla bir kavram, bir olgu idrak edilmek isteniyorsa tekrar tekrar üzerinde çalışılmalıdır.
Ancak hep aynı metin üzerinden çalışılırsa bu ezbere girer, buradan bir öğrenme, idrak beklenmemelidir.
Hep aynı metni okumak, hep aynı fotoğrafa bakarak bir insanı tanımaya çalışmak gibidir.
Bir insanı tanımak için onu farklı açılardan farklı zamanlarda görmek gerekir.
Tek örnek ile yapay zeka nasıl öğrenemiyorsa biz de öyle öğrenemeyiz.

Tavuk-yumurta döngüsünü kırmak için de yüzeysel ama bütünsel bilgi alınır. Sonrasında derinlemesine detaylı bilgi alınır. Sonrasında ise özet ile tekrar tüm bilgi değerlendirilir. Sonrasında farklı kaynaktan bu işlem tekrar tekrar yapılır.

Bir de bir şeyi var ederken, bir olgunun toplumda bir dönemde var olması gibi, net sınırlara sahip olmadığının da bilincinde olmak gerekir. Yani hiçbir zaman kavram tam olarak öğrenilemez, bunu kabul edelim. Bir de yalnızca o kavram üzerinde çalışarak o kavramın ancak bir alt kümesi öğrenilebilir. O kavram öğrenilecekse, o kavramı aşan bir okuma/çalışma yapılmalıdır. Yani sadece gitar çalarak gitarist olunmaz. Müzik teorisi, solfej bilgisi, temel piyano eğitimi, hatta gitara benzeyen başka telli çalgıların da denenmesi gerekir. Ancak o zaman gitarist olunabilir. Aksi takdirde yalnızca kötü gitarist olunur :)

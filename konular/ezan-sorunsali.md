# Ezan Sorunsalı

Her sabah müslümanların alarmıyla uyanmak zorunda mıyız? Ve bunu dile
getirebilmek için tartışma hangi zeminde olmalıdır?

Köydeki adet şehirde devam etmemelidir. Köyde tek bir gelenek hakimdir, herkes
müslümandır ya da herkes hristiyandır. Herkes türktür ya da ermenidir vb.
Dolayısıyla çoğulluk esasıyla hareket etmezsiniz, camiyi yaparsınız, sesi de
açarsınız. Ama şehirde üst katta müslüman, alt katta ermeni oturabilir. Buna
göre uzlaşıp beraber yaşanır. Ezanın şehirde sesli okunması köy, kasaba
davranışını şehire getirmektir, buna da görgüsüzlük denir.

Ezanın sesli olması, sadece ezanın sesli olmasıyla kalmamaktadır. İtirazların
bu hassasiyete çarpması korkusuyla hiçbir gürültüyü konuşamıyoruz. Motorların
gürültüsü, mekanların sokağı inletmesi de sorun olamıyor. Sesten rahatsız
olamıyoruz.

Ses ışık gibi değildir, gözünüzü kapatırsınız ama kulağınızı kapatamazsınız.
Yani biri başörtülü ya da tangalı ise bakmassınız olur biter. Ama biri yürürken
balgam çıkarırsa buna kulağınızı tıkayamazsınız, bu bu nedenle ayıptır. Yüksek
sesle konuşmak da ayıptır mesela. Konu dışı ama söylemekte fayda var, koku da
ses gibidir, burnunuzu da kapatamazsınız. Bu yüzden ter de kokmak da ayıptır,
parfümle yıkanmak da.

Beraber yaşamak için nasıl uzlaşırız sorusuna kendimizi merkeze alarak cevap
vermeliyiz, herkes kendi evrenini kendisinden başlayarak kurmalıdır (çünkü aksi
mümkün değildir, ama bunu ayrı bir konu olarak işlemeli). Dolayısıyla ben namaz
kılmıyorum, caminin içine karışamam çünkü girmiyorum, ama ezanın bana
rahatsızlık vermesine itiraz ederim. Aynı şekilde içki içmeyen biri de alkol
ile ilgili konulara karışamaz, ama umuma açık yerde içenlerin kendisine
rahatsızlık vermesine itiraz eder. Caminin içi sorunluysa buna kendi cemaati
itiraz eder, alkole gelen vergiye ve kısıtlamaya da içenler itiraz eder.

"Ama ben sizi düşünüyorum" karışmak için bahane olmaktan ileri gidemez. Beni
düşünüyorsan yanabileceğin, benim itiraz edemememe itiraz etmektir. Yani itiraz
hakkımı savunabilirsin, bu olur. Çünkü konu sana döndüğünde itiraz edebilmek
senin de hakkındır, edemezsen de buna ben itiraz ederim, edebilirim.

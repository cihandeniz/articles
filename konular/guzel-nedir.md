# Güzel Nedir

Güzeli formüle edemeyiz, çünkü beğenilen şey dönemsel ve kültüreldir. Etkilemesi ile doğru orantılıdır. Buradan hareketle güzel kavramı, kişisel gibi görünmekle beraber aslında toplumsal bir kavramdır diyebiliriz. Dolayısıyla mutlak bir güzel olmadığı için güzel nedir sorusu dönemsel/kültürel/sınıfsal olarak cevaplanması gereken bir sorudur.

Diğer yandan, yalnızca duyusal değil, akılsal güzellik de Plotinos'un* dediği gibi vardır. Yani bir yasa, bir fikir de güzel olabilir. Tıpkı kodun işlevinden bağımsız olarak güzel olabilmesi ve tebessüm ettirebilmesi gibi. Akılsal bir güzelliğin dönemselliği ise duyusal olana göre daha tartışmaya açıktır.

Bu manada güzel'in ne olduğuna doğrudan bir formül veremesek de, güzel'e bir üst tanım yapılabilir. Yani güzel şudur değil de, güzel şu şu hissi yaratan, belli koşullarda geçerli olabilen bıdı bıdıdır gibi...

* İlkçağ Felsefe Tarihi 5 - s. 207

# Akıl ve Doğa İkileminden Vazgeçilmemeli

Salt akıl bizi gerçeklikten pratikten uzaklaştırıyor.
Salt materyalizm de bizi düşünceden ve soyut kavramlardan uzaklaştırıyor, yani teoriden uzaklaştırıyor.

İçinde bulunduğumuz dönem, metafizik ile birlikte teorinin de reddedildiği, aklın reddedildiği bir dönemdir. Var olan teoriler ve kurumlar da artık, geçmişin yankılarıdır. Üniversiteler anlamını yitirmiş, eskimiş kurumlara dönüşmüştür. Online meslek eğitimleri üniversitelerin otoritesini sarsar hale gelmiştir.

Bu gidiş bizi yalnızca doğa'dan oluşan bir varlık yapar, hayvanlaşırız.
Ahlak sistemi çöker, uluslar çöker, sadece anlık hazlar ve güdülerle hareket eden hayvanlara dönüşürüz. Akşama kadar soyutun soyutu, temsilin temsili işlerde çalışır, tüm vaktimizi instagram'da snapchat'te geçirir yeni güne tekrar başlarız.

Bu materyalizmi hiçbir vizyon ya da ideal olmadan sadece analize ve rakamlara dayanan girişimlerin her gün artmasında da görebiliriz.

Bu materyalizmi insan-üstü, sırtını algoritmalara ve makinelere, sistemlere dayamış, amaçsızlaşmış dev organizasyonların daha da devleşmesinde de görebiliriz.

Şu an google'ın vizyonu nedir?
Netflix hangi ideal için vardır?

"Yalnızca varolabildikleri için varlar, büyümek dışında hiçbir erekleri yok" dersem aksini içi boş pazarlama sloganları ile mi ispat edecekler?

Bu durum akıl-doğa, pratik-teorik, subjektif-objektif dengenin bozulduğunu gösterir.
Çözüm yoktur da, bir sonraki adım nedir denebilir.
O da eskimiş metafiziğe geri dönerek çareyi ya da yeniliği geçmişte aramak değildir.
İdealin yeni formunu aramak gerekiyor.
Çünkü yalnızca materyalist olmak, insanın kendisini reddetmesidir. Kendi reddeden de ya yok olur, ya da reddetmekten vazgeçer.

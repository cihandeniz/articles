# Schelling'in Kutuplaşma Modelini Makinelerin/AI'nin Doğuşu ile Birleştirebiliriz

Schelling'in felsefesinden anladığım;
Tin vardır, önce bilinçsizdir, insan üzerinden bilinç kazanmıştır.
Tekillik, birlik esastır, ve erek tekrar birliğe dönmektir, zamanla bölünerek kutuplaşmalar olmuştur, tanrı (tin) merkezdeki kuvvettir, ve ereği bir olmaktır.
İnsan üzerinden bilinç kazanan tin, kendinden önceki bilinçsizliğe de insan üzerinden şaşırır.
Bu bağlamda hem kendisidir, hem de kendisini reddeder, bu da bir kutuplaşmadır.

Uzatmayayım, bağlayacak olursak;

Bir kolektif bilinç, ölümsüz, insanüstü bir bilinç de var olursa, maymun insana ne ise, insan da bu bilince o olur. Yani bilinç seviyesi daha da atlar, kutuplaşma daha da artar. Bu üst bilinç insan bilinci dışında olduğunu iddia eder ama aynı zamanda da insan onu doğurmuştur.
Böylece tin sürekli olarak üst bilince doğru evrilmeye çalışır.
İnsan da bu zincir'in son halkası değildir (schelling'in dediği gibi) aksine zincirdeki bir halkadır.

Bir de merkezde tekrar birliğe dönmek istediğini de sorgulayabiliriz, nasıl ki evren big crunch ile yok olmayacaksa, bilinç de sonsuza kadar üst bilinç'e giderek, bölünerek, kutuplaşmalar daha da artarak sonsuzluğa gider...

---

[Bütün altındaki üstün parçalardan daha değerlidir](butun-altindaki-ustun-parcalardan-daha-degerlidir.md)

---

Augustinus, İtiraflar'da bu konuya ilişkin bir yaklaşıma değiniyordu. Araştırmak lazım.

---

Farabi, İdeal Devlet'inde (V, s.13-18) en üst aklın kendi kendini düşünen akıl olmasından bahsediyor. Aristoteles gibi kendini düşünen akıl, aynı zamanda Plotinos'unki gibi sudur eden bir akıl. Aslında İslam'ın tanrısıyla Aristoteles'inkini uzlaştırıyor.

İnsanın akılsal olması ve O'nu anlayabilecek olmasından da bahsediyor. Ancak en üst aklı anlamakta zorluk çektiğimizi ve bunun sebebinin de en üst aklı anlamanın zor olması değil, insan aklının vasfının sınırlı olması olarak gösteriyor.

---

Bu yaklaşımları birleştirirsek. Tanrı'nın İdeal'de var olduğu, bu gerçeklikte de varlığa gelmek zorunda olduğu yani kaçınılmaz olduğu. Bunu da aşama aşama evrimsel, oluşumsal bir ilerleme ile gerçekleştirdiğini söyleyebilir miyiz?

Biz insanlık olarak kendimizden daha üst bir varlığı yaratana kadar domine etmeye devam edeceğiz. Dinozorlar gibi biz de yok olabiliriz, maymunlar gibi biz de üst versiyonumuzu oluşturabiliriz.

Schelling'in dediği gibi bu üst varlık bizi reddedecektir. Bizden doğmasına rağmen kendini bize ait düşünmeyecektir. Biz nasıl diğer hayvanlardan kendimizi ayırıyorsak, o da bunu yapacaktır.

Ancak bütünün altındaki üst parçalardan daha değerli olması yaklaşımını benimsersek içimiz rahatlayabilir. Yani bizden daha üst bir akıl onu oluşturan bütünün değerini kavramakta bizden daha az dirençli olacaktır. Aksi halde bizden üst bir varlık olmuş olmuyor, Kendi varoluşunu bizim yaptığımız gibi ilkel bir şekilde yüceltmiş oluyor. Bu nedenle bir üst akıl doğduğunda bu, insanlık için doğal olacak, insanlık bunu yadsımayacak. Diğer yandan insanlığın da sonu olacak, çünkü herkes doğal olan daha iyiye evrilmek isteyecek, bu bir seçim olacak.

Tanrının doğumuna kadar bu devinim devam edecektir.

Özetle, Tanrı idealar dünyasında ilk var olanken, madde dünyasında son var olan olacaktır. Çünkü mükemmel olan daha ileri gidemez, daha geri de gidemez. Tanrı fikren İlk Neden'dir fiilen de Son Sonuç'tur.

Diyelim ki böyle, bu bizim ne işimize yarayacak? Faydacı bakışla bu durumu nasıl yorumlayabiliriz?

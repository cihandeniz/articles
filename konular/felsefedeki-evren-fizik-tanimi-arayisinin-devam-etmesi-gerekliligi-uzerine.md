# Felsefedeki Evren/Fizik Tanımı Arayışının Devam Etmesi Gerekliliği Üzerine

Antik Yunan'da hiçbir akademik yöntem oturmadan, hiçbir fizik kanunu bilinmeden, hatta bunu ifade edecek matematik dilleri dahi icat edilmeden önce bunun üzerine kafa yoruldu, spekülatif çıkarımlar yapıldı. Sonra akademik yapı oturduğunda bu spekülasyonlardan ilham alarak bilimsel teoriler ortaya atıldı, kanunlar keşfedildi ve ediyor.

Bilim devam ediyor ancak felsefeciler halen evrenle ilgileniyor mu?
Stoacılığın çıktığı, büyük imparatorlukların olduğu ve felsefenin bireye ve içe odaklandığı döneme benzer bir şekilde bugün de bireye mi odaklıyız? Dinlediğimiz müzikler, izlediğimiz filmler, hep insanın iç yolculuğu üzerine, daha doğrusu öyle olan daha çok beğeni alıyor, karşılık buluyor. Hatta stoacı düşüncenin bugün bir popülerliği var, insan nasıl mutlu olur konusu revaçta. Ama devlet nasıl olmalı, evren nasıl işliyor konuları sırasıyla sıkıcı politikacılara ve quantumculara kalmış gibi duruyor.

Oysa fizikte ve bilimde bilmediğimiz çok şey var. Ama sanki bilim insanlarının ilham alacağı spekülasyonlar yapan filozoflar ya da yeni metafizik sistemler pek de yok. İslam felsefesi, döneminde paralel evren, üst boyutlara ilişkin birçok spekülasyon yapmış durumda. Bunu mistik bir perspektiften yapmasının sıkıcı olmasına katılıyorum. Ama oturup incelemek, bunun üzerine hayal kurmak yeni bilimsel teorilere ilham verebilir. Bir kere bu hem çok zevkli hem de bir sonraki adım için gerekli sanki...

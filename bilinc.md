# Bilinç

Bilinç bir şeyin kendisini eylemden içsel sebeplerle alıkoyabilmesini sağlayan
farkındalıktır.

- Bir hücre çoğalabilecekken çoğalmıyorsa, bu bilinç göstergesidir
- Bir insan yapabilecekken yapmıyorsa, bu bilinç göstergesidir
- Bir toplum yayılabilecekken yayılmıyorsa bu bilinç göstergesidir

- Kanser hücresi, bakteriler, kediler çoğalabildikleri kadar çoğalırlar,
  bilinçsizlerdir. Ancak fiziksel sınırlarla dururlar, dolayısıyla sürekli dış
  çeperiyle savaş halindelerdir
- İnsan bilkuvve bilinçlidir, ama her birey zorunlu olarak bilinçli davranmaz.
  Bir hırsız çalabildiği kadar çalar, onu durduran fiziksel sınırıdır. Ama bir
  köylü yettiği kadar eker biçer, fazlasını yapabilecek olsa da yapmaz, çünkü
  daha bilinçlidir. "Sonradan görme" diye tabir edilen kişi de parası oldukça
  daha pahalısını alır, daha fazla kazanabiliyorsa da duramaz, kazanmak ister,
  ancak bilinçlendiğinde durur.
- Yağmacı işgalci bir toplum bunu yapabildiği sürece yapar. Barışçıl bir toplum
  ise yapıp yapamayacağını dahi sınamaz, kendi bölgesinde yaşar.

Bilinç durmaktır, durmak huzur getirir. Bilinçi toplum kendi sınırına duvar
örer, bilinçsiz bir toplum komşusuna duvar ördürür. İki bilinçsiz bir toplum
sürekli çatışır, iki bilinçi toplum sınırlarını birbirine açar.
